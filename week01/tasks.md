#### 1. Квадратна мрежа с n реда и n стълба (1 ≤ n ≤ 20) има два вида квадратчета - бели и черни. В черно квадратче може да се влезе, но не може да се излезе. От бяло квадратче може да се премине във всяко от осемте му съседни, като се прекоси общата им страна или връх. Да се напише програма, която ако са дадени произволна мрежа с бели и черни квадратчета и две произволни квадратчета - начално и крайно, определя дали от началното квадратче може да се премине в крайното. 


*Анализ на алгоритъма:* 

* Ако началното квадратче не е в мрежата, приемаме, че не може да се премине от началното до крайното квадратче. 

* Ако началното квадратче съвпада с крайното, приемаме, че може да се премине от началното до крайното квадратче. 

* Ако началното и крайното квадратчета са различни и началното квадратче е черно, не може да се премине от него до крайното квадратче. 

* Във всички останали случаи, от началното квадратче може да се премине до крайното тогава и само тогава, когато от някое от съседните му квадратчета (в хоризонтално, във вертикално или диагонално направление), може да се премине до крайното квадратче. 


Мрежата ще реализираме чрез двумерен масив, в който а[i][j]= 1, ако квадратче (i, j) е бяло, и а[i][j]= 0, ако е квадратче (i, j) е черно. Попълването на масива с 0 и 1 става във функция init със случайни числа. Означаваме началното квадретче (x1, y1), а крайното (x2, y2). Пътят, ако има такъв, е само по клетките със стойност 1. В програмата е дефинирана рекурсивната функция way. Тя връща стойност true, ако от квадратче (x1, y1) може да се премине до квадратче (x2, y2) и false - в противен случай. За да се избегне връщане в текущото квадратче от неговите съседни, преди рекурсивните обръщения към way го правим черно чрез а[x1][y1]=0.



[още](https://www.cs.bu.edu/teaching/alg/maze/)

#### 2. Дадени са n града (1 ≤ n ≤ 20) и целочислена матрица Anxn, така че aij е равно на 1, ако има пряк път от град i до град j и е 0 в противен случай (0 ≤ i, j ≤ n-1). Да се напише програма, която установява дали съществува път между два произволно зададени града (Приемаме, че ако от град i до град j има път, то има път и от град j до град i). Анализ на задачата: 12 Ще дефинираме рекурсивната булева функция way, която зависи от два параметъра i и j, показващи номерата на градовете, между които се проверява дали съществува път. Функцията реализира следния алгоритъм: а) Ако i = j, съществува път от град i до град j. б) Ако i ≠ j и има пряк път от град i до град j, има път между двата града. в) В останалите случаи има път от град i до град j, тогава и само тогава, когато съществува град k, с който град i е свързан с пряк път и от който до град j има път. Да се напише програма, която извежда пътя между два произволно зададени града в случай, че път между тях съществува.

І начин: използваме допълнителен масив, в който отбелязваме през кой град сме минали вече

ІІ начин – използваме допълнителна променлива, която става истина, когато намерим път. За да избегнем зациклянето, използваме подхода в предходните задачи - премахваме пътя между града от който идваме и града, в който влизаме /a[first][k] = 0; a[k][first] = 0;/ и после го възстановяваме / a[first][k] = 1; a[k][first] = 1;/.
